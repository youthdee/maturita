#### 1) Analýza uměleckého textu
##### Autor a století
- Guy de Maupassant
- Konec 19. století
##### Literární druh
- Epika
##### Literární žánr
- Povídka
##### Kompozice
- Er-forma
- Chronologická
- Členěno do odstavců
##### Téma
- Využívání druhých, konflikt nižší a vyšší společenské vrstvy
##### Motivy
- Válka
- Prostituce
- Vlastenectví
- Pokrytectví
- Sobectví
- Obětavost
##### Časoprostor
- Konec 19. století
- Francie (Normandie)
- Prusko-Francouzská válka
##### Obsah díla (stručně)
Kniha popisuje Francii okupovanou německými vojáky. Tři bohaté manželské páry se
setkávají před dostavníkem Le Havra, který by je měl bezpečně odvézt pryč z malého
městečka, aniž by přitom narazili na nějaké vojáky. S nimi cestují ještě dvě jeptišky, demokrat
Cornudet a prostitutka známa jako Kulička, kterou již od začátku všichni opovrhují. Cestou
všem vyhládne, ale nemohou najít žádný hostinec, a když si Kulička vytáhne jídlo, které si
vzala na cestu, její spolucestující se na ni závistivě dívají. Ona se s nimi však laskavě rozdělí.
Dostavník zastaví skupina pruských vojáku a umístí je do hotýlku, kde Kuličku stále obtěžuje
pruský důstojník. Ta mu však nechce dopřát své služby, protože se cítí být vlastenka. Pod
nátlakem svých spolucestujících nakonec povolí důstojníkovi a další den může dostavník
pokračovat v cestě. Prostitutka si však zapomněla všechno jídlo v hotelu, ale nikdo ji její
dřívější laskavost neoplatí. Zase jí všichni opovrhují.
##### Obsah díla
V roce 1820, Normandie. Po výhře Pruska v prusko-francouzské válce je francouzské město Rouen
plné pruských vojáků, které musí obyvatelé, i když nedobrovolně, ubytovat ve svých domech a živit.
Obchodu se nedaří. Lidé žijí ve strachu. Deset lidí získává povolení od pruského generála, že mohou odcestovat. Vypraví se dostavníkem do Havru za lepším životem. Chladného rána se v dostavníku sešli pan a paní Loiseauovi, pan a paní Carré-Lamadonovi a hrabě a hraběnka Hubert de Brévilleovi. Těchto šest lidí z vyšší společnosti uznávalo náboženství a mělo pevné zásady. Spolu s nimi cestovaly dvě jeptišky, demokrat. Cornudet a prostitutka Kulička. Všichni - až na Kuličku - opouštějí město ze zištných důvodů. V dostavníku se střetly společenské vrstvy s náboženstvím a s politickými názory. Cestují v zimě a cesta trvá déle, než předpokládali. Všichni počítali se zastávkou v nedalekém hostinci. Mají hlad. Všichni zprvu pohrdají Kuličkou. Povídají si o politické situaci a o svém vlastenectví. Čím déle cestují, tím větší hlad mají. Najednou Kulička vytáhne košík plný jídla. Nechtěla utrácet za jídlo v hostincích a vzala si jídlo s sebou. Když vidí hlad v tvářích svých spolucestujících, nabídne jim jídlo ze svých zásob. I cestující z vyšší vrstvy nabídku přijmou. K večeru dorazí do hostince. Druhý den ráno všichni chtějí pokračovat ve své cestě dostavníkem. Dostavník však není připraven, jelikož pruský důstojník zakázal jeho odjezd. Dozvědí se, že pruský důstojník chce využít služeb Kuličky. A dokud se mu Kulička nepodvolí, odjezd nepovolí. Nejprve jsou všichni zděšeni a podporují Kuličku v jejím vlasteneckém rozhodnutí - odmítnout Prušáka - ale čím déle jsou v hostinci, tím více chtějí pokračovat v cestě. Když se Kulička jde podívat na místní křtiny (sama má dítě), začnou ostatní vymýšlet plány, jak ji přesvědčit. Začnou Kuličku přemlouvat. Chtějí, aby byla Prušákovi po vůli a oni mohli pokračovat v cestě. Jediný, kdo s jejich plánem nesouhlasí, je Cornudet, jenž se sám chtěl s Kuličkou vyspat. Nevadí jim, že je Prušák. Jejich vlastenectví jde zčista stranou. Nakonec se Kulička podvolí naléhání a splní Prušákovu podmínku. Den poté je dostavník připraven k odjezdu. Všichni Kuličkou za její čin opovrhují. I přestože ji k tomu sami nabádali. Když Kulička přijde k dostavníku, nikdo na ni nepromluví a pouze opovržlivě odkloní svůj pohled. Dělají, jako by ji neviděli a neznali. Jen si ji pohoršeně přeměří pohledem. Po pár hodinách cesty cestující vytáhnou své zásoby jídla, které začnou pojídat, ale Kuličce nenabídnou. Kulička ráno ve spěchu na jídlo nepamatovala. Pouze si vzpomněla na svůj košík plný jídla, který oni snědli. Nejprve cítí zlost, ale zanedlouho ji přemůže pláč. Paní Loiseauová podotkne: &quot;To pláče hanbou.&quot; A Kulička pláče stále dál.
##### Postavy
- Alžběta Roussetová:
	- kulička, je prostitutka, je strašně hodná, spolucestující jí opovrhují
- Pan Loiseau
	- majitel velkoobchodu s vínem; bohatství získal prodejem laciného vína, šejdíř, primitivní humor, nejpřístupnější, vychytralý podvodník
- Paní Loiseaová
	- statná, rázná, vnášela do manželova obchodu řád a počtářského ducha, nesnáší rozhazování peněz
- Pan Carré-Lamadon
	- vážený člověk, s pevným postavením v bavlnářském průmyslu (majitel 3 přádelen), člen městské rady, nedokáže se vžít do chudých vrstev a jejich citů.
- Paní Carré-Lamadonová 
	- mladší, drobná, hezká, roztomilá, je zvyklá na luxus 
- Hrabě Hubert de Bréville
	- svým účesem podoba s francouzským králem Jindřichem IV., který měl být podle pověsti jeho příbuzným; člen krajské rady, vedoucí představitel strany orleanistů, vlastník obrovského majetku; za každých okolností se chová jako pravý gentleman a diplomat
- Hraběnka de Bréville
	- výtečné vystupování, skvělá hostitelka - její salón první v kraji, jediný s uzavřeným okruhem vybrané společnosti; společenská, bohatá
- 2 jeptišky
	- stará -&gt; s jizvami na tváři od neštovic, mladá -&gt; hezká, křehká, mají strach se angažovat a někomu stranit. Kuličce neoplatí její službu a nenabídnou jí jídlo.
- Cornudet
	- demokrat, hodný, ochotný, alkoholik, zrzavý plnovous, nejraději pil pivo, velký vlastenec a bojovník za republiku, tvrdohlavý snílek a idealista,
- Pan Follenvie
	- majitel hostince v Tôtes; tlustý astmatik; vystupuje zde jako prostředník mezi Kuličkou a důstojníkem
- Pruský důstojník
	- árijský typ, je arogantní a zvyklý vždy dostat to, co chce, aniž by udával důvody. Užívá si, povyšování nad jiné a zneužívá své moci; nadutý, neohrabaný vůči Kuličce, chtěl jí využít ke svému potěšení, zlý a sobecký muž, který nakonec dosáhl svého
##### 2) Literárněhistorický kontext
##### Autor
- Francouzský novinář a spisovatel
- Psal romány, novely a povídky
- Narodil se do šlechtické rodiny
- Samotář, neměl rád společnost a lidi
- Deprese a chorobný strach ze smrti
- Zúčastnil se pruskofrancouzské války (kulička)
##### Autorova další tvorba
- Miláček
- Jeden život
##### Obecně kulturní kontext
- Alois Jirásek (Staré pověsti české)
- Jan Neruda (Povídky malostranské)
- Emil Zola (Zabiják)
##### Hnutí a směr
- Realismus:
	- Zachycení skutečnosti, kritika společnosti
	- Maloměšťáctví, sociální problémy
- Naturalismus:
	- Omezení člověka na jeho biologickou podstatu
	- Příroda
