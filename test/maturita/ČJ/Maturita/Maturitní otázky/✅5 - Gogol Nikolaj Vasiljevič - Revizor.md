#### 1) Analýza uměleckého textu
##### Autor a století
- Gogol Nikolaj Vasiljevič
- 19. století
##### Literární druh
- Drama
##### Literární žánr
- Satirická komedie
##### Kompozice
- Chronologická
- 5 dějství
- Hovorový a nespisovný jazyk
##### Téma
- Satirický příběh o falešném revizorovi, který využívá situace
##### Motivy
- Záměna, tupost a zkaženost úředníků, korupce, úplatky
##### Časoprostor
- První polovina 19. století
- Jeden den
##### Obsah díla (stručně)
Celý děj se odehrává v menším blíže neurčeném ruském města v 19. století. Do města má přijet revizor z Petrohradu. Celé město se na jeho příjezd připravovalo a snažilo se zakrýt nepravosti a nedostatky města a jeho správy. V tu dobu přijel do města Ivan Alexandrovič Chlestakov, chudý úředník, který se ve městě pouze zastavuje na cestě za svým otcem. Všichni ve městě si proto začnou myslet, že právě Chlestakov je oním revizorem a začnou mu podlézat. Protože je Chlestakov na mizině, rozhodne se situaci využít a dary a pozvání přijmout. Je ubytován v rodině hejtmana, svádí jeho manželku, hejtmanovu dceru požádá o ruku. Protože se ale brzy začne bát prozrazení a příjezdu opravdového revizora, městečko i se svým sluhou opustí. Z jeho dopisu zachyceného místním poštmistrem se posléze obyvatelé městečka dozvídají, že Chlestakov nebyl revizorem a celou dobu lidi podváděl. Hra končí příjezdem pravého revizora do města.
##### Postavy
- Hejtman:
	- Velitel policejního sboru, postarší, bere úplatky, k obyvatelům města se chová tvrdě
	- Zpráva o příchodu revizora ho velmi znepokojuje, je pod velkým tlakem a proto v Chlestakovi nepozná obyčejného městského hejska a snaží se mu co nejvíce zalichotit a podplatit ho
		- Když po jeho odjezdu zjišťuje, jak snadno se nechal napálit, propadá zoufalství a zuřivosti.
- Chlestakov:
	- Hubený mladík, ne příliš bystrý, nemá vyšší cíle, rád pije, kouří a hraje karty
	- Díky svému módnímu obleku je pokládán za revizora, což mu zprvu nedochází, ale přesto využije omylu ve svůj prospěch
	- Nebýt svého sluhy Osipa, čekal by ve městě až do odhalení
- Anna Andrejevna:
	- Hejtmanova manželka, žena z lepší rodiny, zvědavá a také vychloubačná
	- Ke svému muži se chová přezíravě, dceru neustále komanduje a zesměšňuje. Chlestakovem je zcela uchvácena, imponuje jí především jeho společenské postavení, dokonce by neváhala kvůli němu opustit manžela
- Soudce:
	- vzdělaný, namyšlený, snaží se vypadat důležitě; nebere peněžité úplatky, ale je vášnivým lovcem a s klidným srdcem by změnil rozsudek ve prospěch toho, kdo mu daruje štěně loveckého psa
- Správce chudobince: 
	- i přes svou tloušťku a neohrabanost reaguje velmi pohotově, umí skvěle podlézat a využít každou situaci ve svůj prospěch; ve vlastním zájmu neváhá udat ani své přátele a příbuzné
- Školní inspektor:
	- neprůbojný, ustrašený člověk, ze všech zúčastněných má z revizora největší strach, při rozhovoru s ním se neustále třese a koktá
- Bobčinskij a Dobčinskij:
	- oba jsou podsadití, menšího vzrůstu, stejné křestní jméno (Petr Ivanovič) a stejnou zálibu - roznášet drby. Znají je i bohatší vrstvy, které od nich získávají informace o dění ve městě
- Poštmistr:
	- naivní, prostoduchý, nesoustředěný, stručně řečeno jednoduchý; v každé scéně vystupuje opilý, jeho jedinou zábavou je tajně rozlepovat a číst cizí dopisy
- Osip:
	- Chlestakovův sluha, mazaný člověk, sice již starší, avšak o to protřelejší a drzejší. Ke svému pánovi nechová příliš velkou úctu a často odmlouvá, ale přesto ho má rád a snaží se, aby nepřišel k nějaké újmě
##### 2) Literárněhistorický kontext
##### Autor
- Ruský prozaik a dramatik
- Vlastním jménem Mykola Hohol
- Narodil je na Ukrajině
- Zemřel ve 43 v Moskvě
- Představitel ruského Romantismu
- Inspirace od Puškina
##### Autorova další tvorba
- Mrtvé duše - spálil před svojí smrtí
- Petrohradské povídky
##### Obecně kulturní kontext
- Tolstoj (Anna Karenina)
- Dostojevský (Zločin a trest)
- Puškin (Evžen Oněgin)
- Karel Jaromír Erben, Karel Hynek Mácha
##### Hnutí a směr
- Ruský Realismus:
	- Objektivní, všední situace
	- Člověk je vytvářen prostředím, ve kterém žije (jedinec)
	- Zachycení skutečnosti, kritika společnosti
	- Maloměšťáctví, sociální problémy
